<div dir="rtl">

# SE_LAB_1

## پاسخ سوالات تئوری
### فایل .git
پوشه .git پوشه اصلی نگه‌داری Logها و تمامی اطلاعات در یک مخزن گیت می‌باشد. این اطلاعات شامل درخت کامیت‌ها و تغییرات ایجاد شده در هر کامیت نسبت به کامیت قبلی، اطلاعات مخازن Remote، اشاره‌گر هر یک از Branchها و برنچ کنونی و... می‌باشد.
بعنوان مثال چند نمونه از محتویات اصلی داخل این پوشه به شرح زیر است:
- پوشه Hooks: اسکریپت‌های Hook که قبل یا بعد از رویداد خاصی (مثل کامیت شدن، پوش شدن و... اجرا می‌شوند)
- پوشه HEAD: اشاره‌گرهایی به هر یک از branchهای موجود در نسخه کنونی مخزن
- پوشه Objects: اطلاعات فایل‌های موجود در هر کامیت به صورت Hash شده

### معنی Atomic commit و Atomic pull request
بدین معنی است که در هر کامیت تنها یک کار مجزا باید انجام شود. همچنین Commitهای مربوط به bugfix یا refactoring یا features باید از یکدگیر جدا شوند. هر کامیت باید از کامیت کردن تغییرات متعدد به صورت یکجا پرهیز گردد و هر کامیت باید تنها یک گام ما را به حالت مورد انتظار نزدیک کند. همچنین باید توجه داشت که هر کامیت باید کد را در یک موقعیت Valid نگه دارد.
همچنین Atomic pull request بدین معنی است که حتی الامکان باید pull requestها به کارهای کوچکتر شکسته شوند و review کردن آن‌ها نباید چندین ساعت طول بکشد و به جای یک تسک بزرگ، کارها به تعداد بیشتری task یا issueی کوچک شکسته شوند که هر یک در یک PR قابل انجام باشند.

### تفاوت Fetch، Pull و Merge
دستور Fetch صرفا اطلاعات موجود در مخزن را نسبت به یکی از مخازن Remote به روز می‌کند. یعنی اشیاء و Branchهای پروژه را از یک مخزن Remote دانلود کرده و در پوشه .git ذخیره می‌کند. اما دستور pull هم تغییرات را از مخازن Remote می‌گید، هم آن‌ها را با نسخه‌ی کنونی ادغام می‌کند. عملیات Merge نیز یکی از راه‌های ادغام دو نسخه است بدین صورت که فایل‌های تغییر یافته در یک نسخه که در نسخه‌ی دیگر تغییر پیدا نکرده‌اند در نسخه‌ی نهایی تغییر می‌کنند و قسمت‌هایی که در هر دو نسخه تغییر کرده‌اند دچار تعارض (Conflict) می‌شوند و توسط شخصی که آن‌ها را ادغام کرده باید برطرف شوند.

</div>
